# -*- mode: mandoku-view; -*-
#+TITLE: 吳地記
#+DATE: 2015-08-24 22:45:07.285934
#+PROPERTY: ID KR2k0091
#+PROPERTY: BASEEDITION WYG    
#+PROPERTY: JUAN 吳地記
<pb:KR2k0091_WYG_001-1a>¶
欽定四庫全書¶
　吳地記　　　　　　　　唐　陸廣微　撰¶
按史記及吳越春秋自禹治水已後分定九州禹貢揚¶
州之域吳國四至東亘滄溟西連荆郢南括越表北臨¶
大江盖吳國之本界也今郡在京師東南三千一百九¶
十里當磨蝎斗牛之位列婺女星之分野從秦始皇併¶
吞六國之後至漢順帝永建四年有山陰縣人殷重獻¶
䇿於帝請分江置兩浙詔司空王襲封從錢唐江中分¶
<pb:KR2k0091_WYG_001-1b>¶
向東為㑹稽郡向西為吳郡至陳朝貞眀元年改為吳¶
州隋文帝開皇九年改郡邑至橫山東新立城郭(一云/隋開)¶
(皇十三年/却為蘇州)唐武德七年移新州却復舊址升為望管縣¶
七鄉一百九十四戸一十四萬三(本作/二)千二(當作/三)百六¶
十一　稅茶鹽酒等錢六十九萬二千八百八十五貫¶
七十六文¶
　吳縣九萬九千九百六十三貫七十三(本無/三字)文¶
　長洲縣九萬八千五百七十六貫五百七十六文¶
<pb:KR2k0091_WYG_001-2a>¶
　嘉興縣一十七萬八千七十六貫一百二十文¶
　崑山縣一十萬九千五百三貫七百三十八文¶
　常熟縣九萬七百五十貫七百七十四(本無/四字)文¶
　華亭縣七萬二千一百八十二貫四百三十一文¶
　海鹽縣四萬六千五百八十一貫五十八文¶
續添¶
　吳江縣三萬六千二百六十九貫一百文¶
　使司割隸醬菜錢一十萬七千七百二十貫二百四¶
<pb:KR2k0091_WYG_001-2b>¶
　(作/二)十六(作/八)文¶
　留蘇州軍事醬菜衣糧等錢一十七萬八千三百四¶
　十九貫九十八文(當作九/百二文)¶
　團練使軍資等三十(本無/十字)萬六(當作/七)千八百三十貫¶
　文送納(本無/納字)上都¶
地名甄胃水名通波城號闔閭臺曰姑蘇隩壤千里是¶
號全吳昔周太王三子長泰伯次仲雍次季歴歴生子¶
昌有聖瑞太王有疾泰伯仲雍以入山采藥乃奔吳文¶
<pb:KR2k0091_WYG_001-3a>¶
身斷髪示不可用以讓季歴子昌立是為西伯即文王¶
也吳人義泰伯歸之為王泰伯三讓弟仲雍仲雍立號¶
勾吳(所居/地名)卒葬梅里(又名畨麗/今横山)而仲雍立仲雍生季簡¶
季簡生釋達釋逹生固章固章卒其後至夀夢始别築¶
城為宫室於平門西北二里自泰伯至壽夢十九世壽夢¶
生四子長諸樊次餘祭次餘昧次季札季札賢壽夢欲¶
立之札讓不可乃立諸樊諸樊卒吳人固立札札棄室¶
而畊之野乃止封札延陵季子而餘祭立四年吳使季¶
<pb:KR2k0091_WYG_001-3b>¶
子行聘諸國餘祭卒授弟季子讓逃去餘昧之子曰僚¶
立為諸樊之子公子光所弑在位十三年僚好炙魚非¶
專諸炙不食諸樊之子光潜以百金令專諸進魚上僚¶
置匕首於炙魚中刺僚死子光簒立是為闔閭王又令¶
刺客要離袖劒殺吳公子慶忌即王僚子也季子歴三¶
年囘聞僚被殺乃匍匐往其墳號哭於是子光謝過於¶
季子季子曰茍先君無廢祀民無廢主社稷有奉乃吾¶
君也哀死事生以待天命耳¶
<pb:KR2k0091_WYG_001-4a>¶
闔閭城周敬王六年伍子胥築大城周迴四十二里三¶
十歩小城八里二百六十步陸門八以象天之八風水¶
門八以象地之八卦吳都賦云通門二八水道六衢是¶
也西閶胥二門南盤蛇二門東婁匠二門北齊平二門¶
不開東門者為絶越之故也¶
閶門亦號破楚門吳伐楚大軍從此門出陸機詩曰閶¶
門勢嵳峩飛閣跨通波又孔子登山望東吳閶門歎曰¶
吳門有白氣如練今置曵練坊及望舒坊因此胥門本¶
<pb:KR2k0091_WYG_001-4b>¶
伍子胥宅因名石碑見存出太湖等道水陸二路今陸¶
廢門南三里有儲城越(疑作/呉)王貯糧處十五里有魚城¶
越王養魚䖏門西五里有越來溪¶
盤門古作蟠門嘗刻木作蟠龍以此鎭越又云水陸相¶
半㳂洄屈曲故名盤門又云吳大帝蟠龍故名門内有¶
武烈大帝廟在祀典東北二里有後漢破虜將軍孫堅¶
墳又有討虜將軍孫䇿墳¶
蛇門南面有陸無水春申君造以禦越軍在已地以屬¶
<pb:KR2k0091_WYG_001-5a>¶
蛇因號蛇門前漢梅福字子貞為南昌尉避王莽亂政¶
稱得仙棄妻子易姓名有人見福隠市卒即此門也¶
匠門又名干將門東南水陸二路今陸路廢出海道通¶
大萊㳂松江下滬瀆闔閭使干將於此鑄劒材五山之¶
精合五金之英使童女三百人祭爐神鼓槖金銀不銷¶
鐵汁不下其妻莫邪曰鐵汁不下寜有計干將曰先師¶
歐冶鑄劒之頴不銷親鑠耳以(闕/)　成物(闕/)　可女人¶
聘爐神當得之莫耶聞語投入爐中鐵汁出遂成二劒¶
<pb:KR2k0091_WYG_001-5b>¶
雄號干將作龜文雌號莫耶鰻文餘鑄得三千竝號(闕/)¶
　文劒干將進雄劒於吳王而藏雌劒時時悲鳴憶其¶
雄也門南三里有葑門赤門有赤欄將軍墳在虵門東¶
陸無水道故名赤門東南角又有魴鱮門吳曾魴鱮見¶
因號竝非八門之數也婁門本號疁門東南秦時有古¶
疁縣至漢王莽改為婁縣東南二里有漢吳郡太守朱¶
梁墳本名趙避後漢和帝諱改為梁今吳郡朱氏皆梁¶
之後塘北有顧三老墳見存¶
<pb:KR2k0091_WYG_001-6a>¶
齊門北通毗陵昔齊景公女聘吳太子終纍闔閭長子¶
夫差兄也齊女喪夫每思家國因號齊門後葬常熟海¶
隅山東南嶺與仲雍固章等墳相近葬畢化白龍冲天¶
而去今號為母塜墳門東二里有廬江太守闗臻墳¶
平門北面有水陸通毗陵子胥平齊大軍從此門出故¶
號平門東北三里有殷賢臣申公巫咸墳亦號巫門西¶
北二里有吳偏將軍孫武墳西北三里有醬醋城漢劉¶
濞築東北三里有潁川太守陸宏墳¶
<pb:KR2k0091_WYG_001-6b>¶
吳縣在望下秦始皇二十六年置漢王莽改秦德縣陳¶
貞明元年後主復為吳縣隋開皇九年越國公楊素移¶
郡及縣於横山東五里今復移城内管鄉三十戸三萬¶
五千三百六十一坊三十¶
吳公子慶忌墳在縣東北三十五里今呼慶墳¶
歩隲墳在縣東北三里隲仕吳為驃騎將軍代陸遜為¶
丞相有石碑見存臨頓橋西南¶
周瑜墳在縣東二里瑜字公瑾廬江舒人仕吳大將軍¶
<pb:KR2k0091_WYG_001-7a>¶
南郡太守美姿貌時年二十四吳中皆呼為周郎及孫¶
權稱號謂公卿曰非周公瑾不帝矣瑜少精思音樂雖¶
三爵之後樂有闕誤必知之則囘顧時人謡曰曲有誤¶
周郎顧¶
顧野王墳在横山東平陸地遺言不起墳野王字休倫¶
仕陳武帝為門下侍郎博綜羣書廣搜經籍撰梁瑞應¶
圖七十巻御覽三百六十巻宫人各念一巻常隨駕行¶
内人謂之著脚御覽¶
<pb:KR2k0091_WYG_001-7b>¶
姑蘇臺在吳縣西南三十五里闔閭造經營九年始成¶
其臺高三百丈望見三百里外作九曲路以登之射臺¶
在吳縣横山安平里¶
鴨城在吳縣東南二十里匠門外沙里中城東五里有¶
豨墳是吳王畜豬之所東二里有豆園吳王養馬處又¶
有雞陂闔閭置豆園在陂東¶
織里今織里橋在麗娃鄉俗呼失履橋利娃鄉訛也¶
澹臺湖在吳縣東南十里孔子弟子澹臺滅明字子羽¶
<pb:KR2k0091_WYG_001-8a>¶
宅陷為湖湖側有墳¶
夏駕湖壽夢盛夏乗駕納涼之處鑿湖池置苑囿故今¶
有苑橋之名¶
蔡經宅在吳縣西北五十歩經後漢人有道術錬大丹¶
服菖蒲得仙今蔡仙鄉即其隠處也¶
馮驩宅在吳縣東北二里五十歩驩平原君門下客今¶
有彈鋏巷其墳在側石碑見存¶
長洲縣望在郡下貞觀七年分吳縣界以苑為名地名¶
<pb:KR2k0091_WYG_001-8b>¶
茂苑水名僊山鄉東一百里有秦時古疁王莽改為婁¶
縣北三里有角溪廣八里深四丈西入太湖北四十二¶
里有湖廣四里深三丈縣北二十七里有岑陂夏駕陂¶
馬的陂(吳囤古/有此)管坊三十鄉三十戸二萬三千七百¶
華池在長洲縣大雲鄉安昌里¶
華林園在長洲縣華林橋¶
南宫城在長洲縣干將鄉長樂里¶
嘉興縣本號長水縣在郡南一百四十三里周敬王十¶
<pb:KR2k0091_WYG_001-9a>¶
年置在谷口湖秦始皇二十六年重移改由拳縣景龍¶
二年嘉禾野生改嘉禾縣吳赤烏(闕/)年避吳王太子名¶
改嘉興縣前有晉妓錢唐蘇小小墓東五里有天心池¶
二里有㑹稽太守朱買臣墳西五百步有晉兵部尚書¶
徐恬宅捨為靈光寺縣北三十里有雋里池是吳越戰¶
敵處縣南一百里有語兒亭勾踐令范蠡取西施以獻¶
夫差西施於路與范蠡潜通三年始逹於吳遂生一子¶
至此亭其子一嵗能言因名語兒亭越絶書曰西施亡¶
<pb:KR2k0091_WYG_001-9b>¶
吳國後復歸范蠡同泛五湖而去(闕/)二十五里有長谷¶
亭入華亭縣西北行七十里有震澤今升縣望管鄉五¶
十戸一萬七千五十四¶
崑山縣在郡東七十里地名全吳水名新陽貞觀十三¶
年分在吳縣東置縣南一百九十步有晉將軍袁山松¶
城隆安二年築時為吳郡太守以禦孫恩軍在滬瀆池¶
濱半毁江中山松能楷書梁武帝評其書云山松書如¶
深山道者見人便欲縮退卒贈司空將軍葬横山東二¶
<pb:KR2k0091_WYG_001-10a>¶
里㑹昌四年升縣管鄉二十四戸一萬三千九百八十¶
一¶
常熟縣在郡北一百里晉建安二年分吳縣海虞置本¶
號海虞縣至唐貞觀九年改常熟縣北一百九十步有¶
孔子弟子言偃宅中有聖井闊三尺深十丈傍有盟(即/壇)¶
(也/)盟北百步有浣紗石可方四丈縣北二里有海虞山¶
仲雍固章竝葬山東嶺上闔閭三子長曰終纍婚齊女¶
蚤亾亦葬此山山有二洞穴穴側有石壇周迴六十丈¶
<pb:KR2k0091_WYG_001-10b>¶
山東二里有石室太公吕望避紂之處山西北三里有¶
越王句踐廟郭西二里有夫差廟拆姑蘇臺造管鄉二¶
十四戸一萬三千八百二十¶
華亭縣在郡東一百六十里地名雲間水名谷水天寳¶
五年置蓋晉元假陸遜宅造池亭華麗故名有陸遜陸¶
機陸瑁三墳在東南二十五里横山中有鶴鳴鶴唳𤣥¶
鶴管鄉二十二戸一萬二千七百八十¶
海鹽縣在郡東南二百二十里地名殷水水名福見秦¶
<pb:KR2k0091_WYG_001-11a>¶
始皇二十六年置陷為柘湖又改武元縣湖為當湖隆¶
安五年改東武洲移在故邑上咸康七年改禦越復號¶
海鹽縣陳貞明元年割屬鹽官廣德七年𨽻歸嘉興景¶
龍二年重置先天二年廢開元五年刺史張廷珪奏請¶
重置縣東十一里有晉穆公何皇后宅十五里有公孫¶
挺陳開疆顧冶子三墳俱事齊景公勇烈有功於景公¶
為晏子(闕/)以桃二顆令言功三人同日而死葬於此縣¶
東南三十里有秦柱山有五百童女避秦始皇難於此¶
<pb:KR2k0091_WYG_001-11b>¶
後竝得仙縣西五里有㑹稽山是陸華兄弟尋金牛之¶
處管鄉一十五戸一萬三千二百㑹昌四年升為縣¶
虎丘山避唐太祖諱改為武丘又名海湧山在吳縣西¶
北九里二百步闔閭葬此山中發五郡之人作塚銅槨¶
三重水銀灌體金銀為坑史記云闔閭塚在吳縣閶門¶
外以十萬人治塚取土臨湖葬經三日白虎踞其上故¶
名虎丘山吳越春秋云闔閭葬虎丘十萬人治葬經三¶
日金精化為白虎蹲其上因號虎丘秦始皇東巡至虎¶
<pb:KR2k0091_WYG_001-12a>¶
丘求吳王寳劒其虎當墳而踞始皇以劒擊之不及悮¶
中于石(遺跡/尚存)其虎西走二十五里忽失扲今虎疁唐諱¶
虎錢氏諱疁改為滸墅劒無復獲乃陷成池古號劒池¶
池傍有石可坐千人號千人石其山本晉司徒王珣與¶
弟司空王珉之别墅咸和二年舎山為東西二寺立祠¶
於山寺側有貞娘墓吳國之佳麗也行客才子多題詩¶
墓上有舉子鐔銖作詩一絶其後人稍稍息筆¶
花山在吳縣西三十里其山蓊鬱幽邃晉太康二年生¶
<pb:KR2k0091_WYG_001-12b>¶
千葉石蓮花因名山東二里有胥葬亭吳王闔閭置亭¶
東二里有舘娃宫吳人呼西施作娃夫差置今靈巖山¶
是也晉太尉陸玩舎宅置寺宫傍有石鼓大三十圍吳¶
志云其鼓有兵則鳴晉隆安二年賊孫恩作亂鼓鳴山¶
上有池旱亦不涸中有蒓甚美夏食之則去熱吳中以¶
為佳品¶
支硎山在吳縣西十五里晉支遁字道林嘗隠於此山¶
後得道乗白馬升雲而去山中有寺號曰報恩梁武帝¶
<pb:KR2k0091_WYG_001-13a>¶
置¶
岝㟧山在吳縣西十二里吳王僚葬此山中有寺號思¶
益梁天監二年置¶
餘杭山又名四飛山在吳縣西三十里有漢豫章太守¶
陸烈墳東二里有漢山陰縣令陸寂墳山有白土如玉¶
甚光潤吳中每年取以充貢號曰石脂亦曰白堊白磰¶
東三里有夫差義子墳十八所¶
横山又名據湖山在吳縣西南十六里中有朱植墳及¶
<pb:KR2k0091_WYG_001-13b>¶
晉門下侍郎陸雲公墳¶
雞籠山在吳縣西三十里以形似雞籠因名晉太康二¶
年司空陸玩葬此山掘地得石鳯飛去今鳯凰墩是也¶
陸玩字君瑶為左僕射蘇峻之難與兄曄隨帝在石頭¶
城以曄玩吳民之望不敢加逼遷旣登公輔嘗歎息謂¶
賓客曰我為三公是天下無人其謙抑若是疾薨以佐¶
命之勲特置七十家守墳子納字祖言(訥玩之弟/子納誤也)清操¶
絶俗不改素業為吳興守至郡不受俸禄征討大都督¶
<pb:KR2k0091_WYG_001-14a>¶
謝安詣訥殊無供辦茶果清談而退終尚書令亦葬此¶
山¶
昇猶山在吳縣西二十里吳太宰嚭所葬嚭楚伯州犁¶
之孫楚誅伯州犂奔吳吳以為大夫䜛佞夫差而誅子¶
胥后句踐㓕吳誅嚭以其不忠也¶
女墳湖在吳縣西北六里越絶書曰夫差小女字幼玉¶
見父無道輕士重色其國必危遂願與書生韓重為偶¶
不果結怨而死夫差思痛之金棺銅槨葬閶門外其女¶
<pb:KR2k0091_WYG_001-14b>¶
化形而歌曰南山有鳥北山張羅鳥旣高飛羅當奈何¶
志欲從君䜛言孔多悲怨成疾歿身黃坡又趙曄吳越¶
春秋云闔閭有女哀怨王先食蒸魚乃自殺王痛之厚¶
葬於閶門外其女化為白鶴舞於吳市千萬人隨觀之¶
後陷成湖今號女墳湖流杯亭在女墳湖西二百步闔¶
閭三月三日泛舟遊賞之處¶
太湖按漢書志云爾雅十藪曰吳越之間有具區郭璞¶
云今吳縣西南太湖即震澤也中有包山去縣一百三¶
<pb:KR2k0091_WYG_001-15a>¶
十里其山高七十丈周迴四百里下有洞庭穴濳行水¶
底無所不通號為地脈又有大小二雷山按越絶書曰¶
太湖周迴三萬六千頃亦曰五湖虞翻云太湖有五道¶
之别故謂之五湖國語曰吳越戰於五湖在笠澤一湖¶
耳張勃吳錄云五湖者太湖之别名以其周行五百里¶
以五湖為名周處風土記曰舜漁澤之所也揚州記曰¶
太湖一名震澤一名洞庭今湖中包山有石穴其深莫¶
知其極即十大洞天之苐九林屋洞天也洞庭山記曰¶
<pb:KR2k0091_WYG_001-15b>¶
洞庭有二穴東南入洞幽邃莫測昔闔閭使令威丈人¶
尋洞秉燭晝夜而行繼七十日不窮而返啓王曰初入¶
洞口狹隘傴僂而入約數里忽遇一石室可高二丈常¶
垂津液内有石牀枕硯石几上有素書三巻持囘上於¶
闔閭不識乃請孔子辯之孔子曰此夏禹之書竝神仙¶
之事言大道也王又令再入經二十日却返云不似前¶
也唯上聞風水波濤又有異蟲撓人撲火石燕蝙蝠大¶
如鳥前去不得丈人姓毛名萇號曰毛公今洞庭有毛¶
<pb:KR2k0091_WYG_001-16a>¶
公宅石室并壇存焉¶
松江一名松陵又名笠澤(闕/)　　　越伐吳禦之笠澤¶
其江之源連接太湖一江東南流五十里入小湖一江¶
東北二百六十里入於海一江西南流入震澤此三江¶
之口也咸仲云松容也容裔之貌尚書云三江旣入震¶
澤底定是也晉張翰仕齊王冏在京師見秋風起思松¶
江鱸魚鱠遂命駕東歸俄而冏敗人皆謂之見機卒葬¶
橫山東五里¶
<pb:KR2k0091_WYG_001-16b>¶
唐曹恭王廟在松江恭王太宗第十四子調露元年則¶
天皇后出為蘇州刺史¶
百口橋後漢郡人顧訓家有百口五世同居鄉人效之¶
共議近宅造百口橋以彰孝義也¶
乗魚橋在交讓瀆郡人丁法海與琴高友善高世不仕¶
共營東皋之田時嵗大稔二人共行田畔忽見一大鯉¶
魚長可丈餘一角兩足雙翼舞於高田法海試上魚背¶
靜然不動良久遂下請高登魚背乃舉翼飛騰冲天而¶
<pb:KR2k0091_WYG_001-17a>¶
去¶
琴高宅在交讓瀆法海寺西五十步法海寺濟陽丁法¶
海舎宅所置法海盖丁令威之裔殿(闕/)浮圖下有令威¶
煉丹井也¶
臯橋在吳縣北三里有五十步漢議郎臯伯通字奉卿¶
所居因名伯通卒葬胥門西二百步號伯通墩高士梁¶
鴻隱居伯通廡下為人賃舂每歸妻為具食舉桉齊眉¶
伯通察而異之曰彼傭能使其妻敬之如此非凡人也¶
<pb:KR2k0091_WYG_001-17b>¶
舎於家鴻濳閉門著書十餘篇疾困告主人曰昔延陵¶
君葬子嬴博之間不歸鄉里愼勿令我子持喪歸去乃¶
卒伯通等求葬地於吳要離塚傍咸曰要離烈士伯鸞¶
清高冝令相近葬畢妻子歸扶風¶
都亭橋壽夢於此置都驛招四方賢客基址見存¶
炭渚橋吳時海渚通源後沙漲為陸基址見存¶
定跨橋闔閭於行苑内置游賞之處基址見存¶
重𤣥寺梁衛尉卿陸僧瓉天監二年旦暮見住宅有瑞¶
<pb:KR2k0091_WYG_001-18a>¶
雲重重覆之遂奏請舎宅為重雲寺臺省誤寫為重𤣥¶
時賜大梁廣德重𤣥寺¶
乾元寺晉高士戴顒舎宅置乾元初蘇州節度採訪使¶
鄭桂清書額奉敕依年號為乾元寺¶
通𤣥寺吳大帝孫權吳夫人舎宅置晉建興二年郡東¶
南二百六十里有滬瀆漁人夜見海上光眀照水徹天¶
眀日覩二石神像浮水上衆言曰水神也以三牲日祝¶
迎之像背身泛流而去時郡有信士朱應及東陵寺尼¶
<pb:KR2k0091_WYG_001-18b>¶
率衆香花鐘磬入海迎之載入郡城像至通𤣥寺前諸¶
寺競爭數百人牽拽不動衆議𤣥像應居此寺言畢數¶
人舁試像乃輕舉便登寳殿神騐屢彰光眀七日七夜¶
不絶梁簡文帝制石佛碑曰有迦葉佛維衛佛梵字刻¶
於像背唐東宮長史陸柬之書碑載初九年則天皇后¶
遣使送珊瑚鏡一面鉢一副宣賜供養兼改通𤣥寺為¶
重雲寺開元五年兼賜金魚字額舊通𤣥寺移鹽官縣¶
東四十里鮑郎市其後像失一軀後人造一軀以竝之¶
<pb:KR2k0091_WYG_001-19a>¶
龍光寺梁天監二年金紫光禄大夫(闕/)　舎宅置陸柬¶
之書額¶
永定寺梁天監三年蘇州刺史吳郡顧彦先舎宅置陸¶
鴻漸書額¶
宴聖寺梁天監三年司徒沈長史吳郡張融舎宅置右¶
衛翊陸彦遠書額¶
禪房寺宋建武元年蘇州刺史張岱舎宅置吳郡陸曾¶
書額¶
<pb:KR2k0091_WYG_001-19b>¶
流水寺吳郡陸襄舎宅置三殿三樓髙僧清閑建吳郡¶
縣令田業伯葉書額¶
唐慈寺宋建武元年髙士將軍舎宅置¶
朱明寺晉隆安二年郡人朱明孝義立身而家大富與¶
弟同居弟妻言樹壞欲棄兄異居明知弟意乃以金帛¶
餘榖盡給與弟唯留空宅忽一夕狂風驟雨悉吹財帛¶
還歸明宅弟與妻羞見鄉里自盡明乃舎宅為寺號朱¶
明寺¶
<pb:KR2k0091_WYG_001-20a>¶
般若臺晉穆侯何曾置内有水池石橋銅像一軀髙一¶
丈六尺髙士戴顒建唐景龍二年有神光現數日不歇¶
奉敕改神景寺東北有般若橋因寺而名¶
崇福寺梁天監三年武帝置周朝廢之寳應元年重置¶
龍興寺則天皇后置御書額八方開元五年再興此寺¶
刺史張廷珪模勒御書于碑¶
慈悲寺齊永明二年吳人薛曇舎宅置宋周曇卒遺言¶
遷其靈柩於殿下¶
<pb:KR2k0091_WYG_001-20b>¶
陸卿寺梁庄舎宅置¶
崇善玉芝二觀竝天監二年置¶
　　右館八所¶
全吳　　　通波　　　龍門　　　臨頓¶
升羽(帶城橋/二百步)烏鵲(在郡南/髙橋)江風(渇馬/港是)　夷亭(養魚/之亭)¶
　　右坊三十六所¶
通波　　　三讓　　　水浮　　　闔閭¶
坤維　　　館娃　　　調啁　　　平權¶
<pb:KR2k0091_WYG_001-21a>¶
金風　　　南宫　　　通闗　　　盍簮¶
吳越　　　白賁　　　南記　　　長干¶
望館　　　曵練　　　萇楚　　　處暑¶
常縣　　　白華　　　卽次　　　甘節¶
吳渝　　　洊雷　　　義和　　　噬嗑¶
嘉魚　　　陋燭¶
　已上三十坊在吳縣¶
遷善　　　旌孝　　　儒敎　　　繡衣¶
<pb:KR2k0091_WYG_001-21b>¶
太𤣥　　　黃鸝　　　玉鉉　　　布德¶
立義　　　孫君　　　青陽　　　建善¶
從義　　　迎春　　　載耜　　　開水¶
麗澤　　　釋菜　　　和令　　　夷則¶
南政　　　仲吕　　　必大　　　豸冠¶
八貂　　　同仁　　　天宮　　　布農¶
冨春　　　循陔¶
　已上三十坊在長洲縣¶
<pb:KR2k0091_WYG_001-22a>¶
周太王三子長曰泰伯次曰仲雍次曰季歴季歴賢而¶
生聖子文王昌昌必有天下故泰伯以天下三讓於季¶
歴焉周與吳皆后稷之後姓姫氏吳國泰伯在位四十¶
九年無子弟仲雍立¶
　周繇王在位三十七年(子熊遂立之/)¶
　熊遂在位四十九年(子早軫立之/)¶
　早軫在位五十九年(子𣢾吾立之/)¶
　□吾在位三十八年(子/)　(兄夷處立之/)¶
<pb:KR2k0091_WYG_001-22b>¶
　夷處在位三十九年(姪璧羽立之/)¶
　壁羽在位三十六年(子齊𤣥立之/)¶
　齊𤣥在位五十年(子柯盧立之/)¶
　柯盧在位二十七年(弟柯轉立之/)¶
　柯轉在位二十四年(子嬌夷立之/)¶
　嬌夷在位二十四年(姪鴟夷立之/)¶
　鴟夷在位三十年(子界嗣立之/)¶
　界嗣在位三十五年(子知濟立之/)¶
<pb:KR2k0091_WYG_001-23a>¶
　知濟在位二十七年(子諸樊立之/)¶
　餘濟在位十七年(弟餘昧立之/)¶
　餘昧在位二十一年(子僚立之/)¶
　子僚在位十三年(堂弟子光立之/)¶
　子光在位二十年(子光諸樊之子殺僚簒/位號闔閭子夫差立之)¶
　夫差在位二十三年(為越王句踐/所殺國㓕)¶
　　已上計二十五王治國總六百二十四年¶
羅城作亞字形周敬王六年丁亥造至今唐乾符三年¶
<pb:KR2k0091_WYG_001-23b>¶
丙申凡一千八百九十五年其城南北長十二里東西¶
九里城中有大河三横四直蘇州名標十望地號六雄¶
七縣八門皆通水陸郡郭三百餘巷吳長二縣古坊六¶
十虹橋三百有餘地廣人繁民多殷富古蹤靈跡實異¶
事後因王郢叛亂羅城乃以重修今姑纂成圖畫以俟¶
後來者添修矣¶
　¶
　吳地記¶
